---
title: Chatmail для миттєвого, сумісного та безпечного обміну повідомленнями
lang: uk
---


## Що таке chatmail-сервер і як його вибрати? 

<img alt="Chatmail logo" src="../assets/logos/chatmail.svg" width="80" style="float:right;" />

Chatmail-сервери оптимізовані для обміну повідомленнями з Delta Chat щоб забезпечити конфіденційність і швидкість роботи користувачів, безпечну взаємодію chatmail-серверів та класичної електронної пошти. **Натисніть на посилання chatmail-сервера**, щоб перейти на домашню сторінку, а потім натисніть на QR-код запрошення: 

- [nine.testrun.org](https://nine.testrun.org) - це chatmail-сервер за замовчуванням для додатків Delta Chat, який працює стабільно з моменту [оголошення про вихід Chatmail у грудні 2023 року](https://delta.chat/en/2023-12-13-chatmail).

- [mehl.cloud](https://mehl.cloud) орієнтований на німецькомовних користувачів і стабільно працює з січня 2024 року.

- [mailchat.pl](https://mailchat.pl) орієнтований на польськомовних користувачів і працює стабільно з січня 2024 року.

- [bcc.chat](https://bcc.chat) стабільно працює в США з лютого 2024 року.

- [chatmail.woodpeckersnet.space](https://chatmail.woodpeckersnest.space/) орієнтований на італомовних користувачів і стабільно працює з травня 2024 року. 

Усіма chatmail-серверами керують різні групи та люди. Сервером за замовчуванням nine.testrun.org керують основні члени команди Delta Chat.

## Чи можу я також використовувати звичайний поштовий сервер замість chatmail-сервера?

Так, багато користувачів успішно використовують звичайні поштові сервери особливо якщо вони хочуть обробляти свої звичайні повідомлення електронної пошти за допомогою Delta Chat. Дивіться [базу даних провайдерів](https://providers.delta.chat) для отримання додаткової інформації. Зверніть увагу, що Delta Chat підтримує декілька акаунтів, тому добре мати один обліковий запис, налаштований на вашу звичайну адресу електронної пошти, а інший - для спілкування в чаті.


## Чим chatmail-сервери відрізняються від серверів електронної пошти?

Chatmail-сервери - це мінімальні поштові сервери, розроблені для швидкості, безпеки та зручності:

- **Зручність:** Підключайтеся автоматично за кілька секунд і отримуйте push-повідомлення

- **Приватність:** Ніяких запитань, жодних імен, номерів телефонів чи електронної пошти

- **Швидкість:** Доставка повідомлень менш ніж за секунду, з кінця в кінець

- **Надійність:** Без надокучливої перевірки спаму чи обмежень швидкості

- **Безпека:** Вихідні повідомлення обов'язково наскрізно зашифровані, вхідні повідомлення суворо перевіряються на автентичність.


## Наскільки надійні chatmail-сервери?

Кожен chatmail-сервер надає додаткову інформацію про конфіденційність на своїй веб-сторінці. Зазвичай, chatmail-сервер обробляє лише зашифровані повідомлення і реалізує автоматичне, безумовне видалення повідомлень максимум через 20 днів.

Delta Chat забезпечує [гарантоване наскрізне шифрування](https://delta.chat/en/2023-11-23-jumbo-42), що означає, що в більшості випадків оператори серверів ніколи не зможуть прочитати ваші повідомлення, навіть якщо спробують, ця гарантія підтверджується нещодавнім [аналізом безпеки від ETH Zuerich](https://delta.chat/en/2024-03-25-crypto-analysis-securejoin).


## Як працюють chatmail-сервери? Чи можу я запустити його сам? {#selfhosted}

Всі chatmail-сервери автоматично розгортаються і оновлюються за допомогою [загальнодоступного репозиторію розробки chatmail](https://github.com/deltachat/chatmail). Chatmail-сервери складаються з перевірених стандартних компонентів поштових серверів, [Postfix](https://postfix.org) та [Dovecot](https://dovecot.org), і налаштовані так, щоб працювати без нагляду і вимагати дуже мало зусиль для обслуговування. Chatmail-сервери успішно працюють на недорогих пристроях, таких як Raspberry Pi.


# Як фінансуються chatmail-сервери?

Chatmail-сервери чату розроблені таким чином, щоб бути дуже дешевими в експлуатації, і вони, як правило, самофінансуються операторами. Будь ласка, дивіться домашню сторінку кожного сервера для отримання додаткової інформації.

Щоб підтримати розробку chatmail та роботу стандартного онбордінгового сервера ви можете зробити свій внесок.

[Задонатити грошей](donate){: .cta-button}
