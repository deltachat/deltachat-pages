---
title: FAQ
lang: pl
render_toc: true
header: Często Zadawane Pytania
---


## Czym jest Delta Chat?

Delta Chat to nowa aplikacja do czatowania, która wysyła wiadomości e-mailem, w miarę możliwości zaszyfrowane przy użyciu Autocrypt.
**Nie musisz się nigdzie rejestrować, po prostu użyj swojego istniejącego konta e-mail w Delta Chat.**

<img style="float:right; width:50%; max-width:360%; margin:1em;" src="../assets/home/delta-what-optim.png" />


### Jak mogę znaleźć ludzi, z którymi mogę czatować? 

Dzięki Delta Chat możesz pisać na każdy istniejący adres e-mail - nawet
jeśli odbiorca nie korzysta z aplikacji Delta Chat. Odbiorca nie musi 
instalować tej samej aplikacji co Twoja, tak jak w przypadku innych komunikatorów.


### Jakie są zalety Delta Chat w porównaniu z innymi komunikatorami?

- _Niezależny_ od jakiejkolwiek firmy lub usług. _Jesteś_ właścicielem swoich danych.
- Twoje dane nie są zapisywane na centralnym serwerze, chyba że wszyscy użytkownicy korzystają z tych samych serwerów pocztowych
- Nie udostępniasz nikomu swojej książki adresowej
- _Szybki_ dzięki użyciu Push-IMAP
- _Największa baza użytkowników_ – możesz dotrzeć również do odbiorców _niekorzystających_ z Delta Chat.
- _Brak spamu_ – domyślnie wyświetlane są, tylko wiadomości znanych użytkowników
- _Szyfrowanie end-to-end_ za pomocą Autocrypt
- Wolne oprogramowanie oparte na _Systemie licencjonowania praw autorskich_ i _Standardach_
- _Elastyczna tożsamość_ ze wbudowaną obsługą [wielu kont](#multiple-accounts)


### Jakie wiadomości pojawiają się w Delta Chat?

Domyślnie Delta Chat pokazuje wszystkie e-maile.

Możesz to zmienić w „Ustawienia » Czaty i media » Pokaż klasyczne e-maile”. Masz następujące opcje:

- „Nie, tylko czaty”: Wyświetlane są tylko wiadomości wysłane przez innych użytkowników Delta Chat i odpowiedzi na Twoje wiadomości Delta Chat. Ma to największy sens, jeśli używasz tego samego konta e-mail również do wysyłania zwykłych wiadomości e-mail. To jest ustawienie domyślne.
- „Wszystkie”: Delta Chat pokazuje wszystkie e-maile, które są wysyłane na Twój adres e-mail. Ma to sens, jeśli chcesz używać Delta Chat do wszystkich swoich e-maili, więc żadna wiadomość nie zostanie utracona. To jest ustawienie domyślne.
- „Dla zaakceptowanych kontaktów”: Delta Chat pokazuje wszystkie e-maile od kontaktów, z którymi już prowadzisz czat, ale nowe czaty pojawiają się tylko dla wiadomości Delta Chat. Pomaga to zdecydować indywidualnie dla każdego przypadku, czy chcesz prowadzić rozmowę w Delta Chat, czy w „normalnej” aplikacji e-mail.


### Co zrobić, jeśli oczekuję wiadomości od osoby, do której nie pisałem w przeszłości?

- Jeśli wiadomość przychodzi od nieznanego kontaktu, pojawia się jako **prośba**. Musisz zaakceptować prośbę, zanim będziesz mógł odpowiedzieć.
- Możesz również „usunąć” ją, jeśli nie chcesz na razie z nią rozmawiać. To *nie* usuwa wiadomości na serwerze, tylko na Twoim urządzeniu. Możesz więc nadal zajmować się tą wiadomością w innej aplikacji pocztowej.
- Jeśli usuniesz prośbę, przyszłe wiadomości od tego kontaktu będą nadal wyświetlane jako prośba o wiadomość, więc możesz zmienić zdanie. Jeśli naprawdę nie chcesz otrzymywać wiadomości od tej osoby, rozważ *zablokowanie* jej.


### Czy Delta Chat obsługuje obrazy, filmy i inne załączniki?

- Tak. Oprócz zwykłego tekstu wszystkie załączniki wiadomości e-mail są wyświetlane jako oddzielne wiadomości. Wiadomości wychodzące automatycznie otrzymują załączniki w razie potrzeby.

- Ze względu na wydajność obrazy są domyślnie optymalizowane i wysyłane w mniejszym rozmiarze, ale można je wysłać jako „plik”, aby zachować oryginał.

<h3 id="multiple-accounts">Jak mogę dodawać lub przełączać się między wieloma kontami?</h3>

Możesz łatwo pracować z dodatkowymi kontami na klientach mobilnych i stacjonarnych Delta Chat, klikając:
- na przycisku menu, a następnie „Przełącz konto” (Android i komputer stacjonarny)
- lub ikonę profilu, a następnie „Dodaj konto” (iOS)

Możesz także dowiedzieć się, [jak dodawać konta do wielu urządzeń](#multiclient).

### Kto widzi moje zdjęcie profilowe?

- Możesz dodać zdjęcie profilowe w swoich ustawieniach. Jeśli napiszesz do swoich kontaktów lub dodasz je za pomocą kodu QR, automatycznie zobaczą je jako Twoje zdjęcie profilowe.

- Kontakty, które nie korzystają z Delta Chat nie widzą zdjęcia profilowego (jednak oczywiście mogą zainstalować Delta Chat :)

- Ze względów prywatności nikt nie widzi Twojego zdjęcia profilowego, dopóki nie napiszesz do niego wiadomości.

- Twoje zdjęcie profilowe nie jest wysyłane z każdą wiadomością, ale wystarczająco regularnie, aby kontakty ponownie otrzymały Twoje zdjęcie profilowe, nawet jeśli dodadzą nowe urządzenie.


### Czy Delta Chat obsługuje wiadomości e-mail w formacie HTML?

- Tak. W razie potrzeby wiadomości przychodzące otrzymują przycisk „Pokaż całą wiadomość”. Wychodzące wiadomości e-mail zawsze zawierają zwykły tekst.


### Dlaczego muszę wpisać moje hasło e-mail do Delta Chat? Czy to jest bezpieczne?

Podobnie jak w przypadku innych programów pocztowych, takich jak Thunderbird, K9-Mail lub Outlook, program potrzebuje hasła, aby można było go używać do wysyłania wiadomości e-mail. Oczywiście hasło jest przechowywane tylko na Twoim urządzeniu. Hasło jest przesyłane tylko do Twojego dostawcy poczty e-mail (po zalogowaniu), który i tak ma dostęp do Twojej poczty

Jeśli korzystasz z dostawcy poczty e-mail z obsługą OAuth2, takiego jak gmail.com lub yandex.ru, nie musisz przechowywać hasła na urządzeniu. W takim przypadku używany jest tylko token dostępu.

Ponieważ Delta Chat jest Open Source, możesz sprawdzić [Kod źródłowy](https://github.com/deltachat/deltachat-core-rust/blob/master/src/login_param.rs)
jeśli chcesz sprawdzić, czy Twoje poświadczenia są przetwarzane w bezpieczny sposób. Cieszymy się z opinii, które sprawiają, że aplikacja jest bezpieczniejsza dla wszystkich naszych użytkowników. 


### Jakich uprawnień potrzebuje Delta Chat?

W zależności od używanego systemu operacyjnego możesz
zostać poproszony o przyznanie uprawnień aplikacji.
Oto, co robi Delta Chat z tymi uprawnieniami:

- Aparat *(można zablokować)*
 - robi zdjęcia i filmy: do wysyłania zdjęć
- Kontakty *(można zablokować)*
 - czyta twoje kontakty: aby znaleźć kontakty do czatu
- Lokalizacja *(można zablokować)*
 - dostęp do przybliżonej lokalizacji (sieciowe źródła lokalizacji): dla funkcji przesyłania strumieniowego lokalizacji
 - dostęp do dokładnej lokalizacji (GPS i sieciowe źródła lokalizacji): dla funkcji przesyłania strumieniowego lokalizacji
- Mikrofon *(można zablokować)*
 - nagrywanie dźwięku: dla wiadomości audio
- Przechowywanie *(można zablokować)*
 - modyfikowanie lub usuwanie zawartości karty SD: pobieranie załączników do wiadomości
 - czytanie zawartość twojej karty SD: aby udostępniać pliki swoim kontaktom
- Inne możliwości aplikacji
 - zmiana ustawienia dźwięku: możesz wybrać dzwonki i głośność dla powiadomień i wiadomości audio
 - uruchamianie przy starcie: więc nie musisz ręcznie uruchamiać Delta Chat
 - kontrola wibracji: do powiadomień
 - przeglądanie połączenia sieciowych: aby połączyć się z dostawcą poczty e-mail
 - zapobieganie uśpieniu telefonu: dzięki czemu możesz łatwiej skopiować kod zabezpieczający podczas komunikatu konfiguracyjnego Autocrypt
 - pełny dostęp do sieci: aby połączyć się z dostawcą poczty e-mail
 - wyświetlanie połączenia Wi-Fi: aby połączyć się z dostawcą poczty e-mail
 - prośba o zignorowanie optymalizacji baterii: dla użytkowników, którzy chcą otrzymywać wiadomości przez cały czas 

### Co oznacza przypinanie, wyciszanie i archiwizowanie?

Użyj tych narzędzi, aby uporządkować swoje czaty i mieć wszystko na swoim miejscu:

- **Przypięte czaty** zawsze pozostają na szczycie listy czatów. Możesz ich używać, aby szybko lub tymczasowo uzyskać dostęp do swoich ulubionych czatów, aby o czymś nie zapomnieć.

- **Wycisz czaty**, jeśli nie chcesz otrzymywać z nich powiadomień. Wyciszone czaty pozostają na swoim miejscu i możesz też przypiąć wyciszony czat.

- **Archiwizuj czaty**, jeśli nie chcesz ich już widzieć na liście czatów. Zarchiwizowane czaty pozostają dostępne nad listą czatów lub poprzez wyszukiwanie.

- Gdy zarchiwizowany czat otrzyma nową wiadomość, o ile nie zostanie wyciszony, **wyskoczy z archiwum** i wróci na twoją listę czatów.
**Wyciszone czaty pozostają zarchiwizowane** do czasu ich ręcznego przywrócenia.

Aby zarchiwizować lub przypiąć czat, dotknij i przytrzymaj (Android), użyj menu czatu (Android/Desktop) lub przesuń palcem w lewo (iOS);
aby wyciszyć czat, użyj menu czatu (Android/Desktop) lub profilu czatu (iOS).


### Co oznacza zielona kropka?

- Od wersji Delta Chat 1.34 czasami można zobaczyć „zieloną kropkę” obok awatara kontaktu. Oznacza to, że był on „niedawno widziany”.
- Dokładnie oznacza to, że w ciągu ostatnich 10 minut Delta Chat widział go:
- dlatego, że wysłał Ci bezpośrednio wiadomość,
- ponieważ napisał coś do grupy, której oboje jesteście członkami,
- ponieważ wysłał Ci potwierdzenie przeczytania napisanej przez Ciebie wiadomości,
- lub dlatego, że wysłał dane do Twojej aplikacji Delta Chat za pomocą [prywatnej aplikacji](#webxdc).
- Nie jest to więc status online w czasie rzeczywistym – a jeśli ktoś nie odpowie od razu, mimo że wydaje się, że jest online, nie martw się i daj mu trochę miejsca ;-)
- Z drugiej strony inni nie zawsze „zobaczą, że jesteś online”. Jeśli wyłączyłeś potwierdzenia odczytu, nie zobaczą oni zielonej kropki, dopóki nie wyślesz do nich wiadomości lub nie napiszesz do grupy, w której również się znajdują.


### Jak mogę usunąć swoje konto?

Gdy korzystasz z konta e-mail w Delta Chat, sposób usunięcia konta zależy od dostawcy poczty e-mail.
Nie mamy żadnej kontroli nad twoim kontem e-mail, więc niestety nie możemy ci w tym pomóc.

Jeśli chcesz zachować konto, ale odinstalować Delta Chat, zaleca się opuszczenie każdego czatu grupowego przed odinstalowaniem Delta Chat.


## Grupy

### Tworzenie grupy

- Wybierz **Nowy czat**, a następnie **Nowa grupa** z menu w prawym górnym rogu lub naciśnij odpowiedni przycisk na Androidzie / iOS.
- Na następnym ekranie wybierz **członków grupy** i zdefiniuj **nazwę grupy**. Możesz też wybrać awatar **grupy**. 
- Zaraz po napisaniu pierwszej wiadomości w grupie wszyscy członkowie zostaną poinformowani o nowej grupie i mogą odpowiedzieć w grupie (jeżeli nie napiszesz wiadomości w grupie, grupa jest niewidoczna dla członków).


### Dodanie członków do grupy

- Każdy członek grupy ma **takie same prawa** jak każdy inny. Z tego powodu każdy może usunąć każdego członka lub dodać nowego.
- Aby dodać lub usunąć członków, kliknij nazwę grupy na czacie. 


### Usunąłem się przez przypadek.

- Ponieważ nie jesteś członkiem grupy, nie możesz dodać siebie ponownie. 
  Jednak nie ma problemu, po prostu poproś dowolnego członka grupy na normalnym czacie, aby dodał cię ponownie.


### Nie chcę już otrzymywać wiadomości od grupy.

- Usuń siebie z listy członków lub usuń cały czat. 
  Jeśli później będziesz chciał ponownie dołączyć do grupy, poproś innego członka grupy, aby dodał cię do grupy.

- Alternatywnie możesz też „Wyłączyć powiadomienia” dla grupy  dzięki temu otrzymasz wszystkie wiadomości i 
  nadal będziesz mógł pisać, ale nie będziesz już powiadamiany o żadnych nowych wiadomościach.


### Co oznaczają znaczniki wyświetlane obok wiadomości wychodzących?

- **Jeden znacznik** oznacza, że wiadomość została pomyślnie wysłana do Twojego dostawcy.
- **Dwa znaczniki** oznaczają, że co najmniej jedno urządzenie odbiorcy zgłosiło otrzymanie wiadomości.
- Odbiorcy mogli wyłączyć potwierdzenia odczytu, więc nawet jeśli widzisz tylko jeden znacznik, wiadomość mogła zostać przeczytana.
- Odwrotnie, dwa znaczniki nie oznaczają automatycznie, że człowiek przeczytał lub zrozumiał wiadomość ;)


### Co się stanie, jeśli włączę opcję „Usuń wiadomości z serwera”?

- Domyślnie Delta Chat przechowuje wszystkie wiadomości lokalnie na Twoim urządzeniu. Jeśli np. chcesz zaoszczędzić miejsce u swojego dostawcy poczty, możesz wybrać automatyczne usuwanie starych wiadomości. Pozostają one nadal na Twoim urządzeniu, dopóki nie usuniesz ich również tam.

- Aby ją włączyć, w ustawieniach „Czaty i media” przejdź do  **Usuwanie starych wiadomości → Usuń wiadomości z serwera**. Możesz ustawić przedział czasowy pomiędzy „Od razu” a „Po 1 roku”.  Wszystkie e-maile otrzymane przez Delta Chat zostaną usunięte z serwera po tym czasie.

- Zauważ, że jeśli używasz Delta Chat na więcej niż jednym urządzeniu, powinieneś pozostawić wiadomości na serwerze, do czasu, aż inne urządzenie/urządzenia będzie mogło je pobrać.


### Co się stanie, jeśli włączę opcję „Usuń wiadomości z urządzenia”? {#delold}

- Jeśli chcesz zaoszczędzić miejsce na urządzeniu, możesz wybrać opcję automatycznego usuwania starych wiadomości.
- Aby ją włączyć, przejdź do „Usuń wiadomości z urządzenia” w ustawieniach w sekcji „Czaty i media”. Możesz ustawić przedział czasowy pomiędzy „po 1 godzinie” a „po 1 roku”; w ten sposób *wszystkie* wiadomości zostaną usunięte z urządzenia, gdy tylko staną się starsze.


## Szyfrowanie

### Czy Delta Chat obsługuje szyfrowanie end-to-end?

- Tak. Delta Chat ma zaimplementowany standard Autocrypt Level 1 
  i może szyfrować wiadomości metodą e2e za pomocą innych 
  aplikacji obsługujących Autocrypt. 

- Delta Chat obsługuje również silną formę szyfrowania metodą end-to-end, która jest bezpieczna nawet przed aktywnymi atakami, patrz „Zweryfikowane grupy” poniżej.


### Co muszę zrobić, aby aktywować szyfrowanie end-to-end?

- Nic.

- Gdy wysyłane są pierwsze wiadomości, aplikacje Delta Chat (i inne zgodne z [Autocrypt](https://autocrypt.org) aplikacje e-mail) automatycznie współdzielą klucze wymagane do szyfrowania metodą end-to-end. Następnie wszystkie kolejne wiadomości są automatycznie szyfrowane end-to-end. Jeśli jeden z partnerów czatu korzysta z aplikacji e-mail bez obsługi Autocrypt, kolejne wiadomości nie są szyfrowane, dopóki aplikacja zgodna z Autocrypt nie będzie ponownie dostępna.

- Jeśli raczej wolisz unikać domyślnie szyfrowanych wiadomości e-mail typu end-to-end, użyj odpowiedniego ustawienia automatycznego szyfrowania w „Ustawieniach” lub „Ustawieniach zaawansowanych”.


### Jeśli nie jest dostępne szyfrowanie typu „end-to-end”, czy połączenie w ogóle nie jest szyfrowane?

- W przypadku większości serwerów pocztowych Delta Chat ustanawia _szyfrowanie transportu_
  ([TLS](https://en.wikipedia.org/wiki/Transport_Layer_Security)).
  Zabezpiecza to tylko połączenie między urządzeniem a serwerem e-mail. Natomiast szyfrowanie e2e zapewnia bezpieczeństwo między Twoim urządzeniem a urządzeniem znajomego.


### Jak mogę zweryfikować status kryptograficzny z nadawcą?

Jeśli jesteś w bezpośredniej odległości od partnera czatu:

- Wybierz **Kod QR zaproszenia** na jednym urządzeniu, a następnie **Skanuj kod QR** na drugim i zeskanuj kod. Jeśli oba urządzenia są w trybie online, utworzą ze sobą kanał czatu (jeśli jeszcze nie istnieje), a klucze szyfrowania zostaną zweryfikowane. Obie osoby zobaczą na czacie 1:1 komunikat systemowy „zweryfikowany nadawca”.

Jeśli nie ma cię w pobliżu partnera czatu, możesz sprawdzić stan ręcznie w oknie dialogowym „Szyfrowanie” (profil użytkownika w systemie Android/iOS lub kliknij prawym przyciskiem myszy element listy czatu użytkownika na komputerze):

- W przypadku szyfrowania metodą end-to-end Delta Chat pokazuje tam dwa odciski palców. 
Jeśli te same odciski palców pojawią się na urządzeniu partnera czatu, połączenie jest bezpieczne.

- W przypadku szyfrowania transportu ten stan jest właśnie tam wyświetlany


### Jak mogę sprawdzić szyfrowanie wiadomości?

- Mała **kłódka** pokazana obok wiadomości wskazuje, czy wiadomość od danego nadawcy jest zaszyfrowana metodą end-to-end.

- Jeśli **nie ma kłódki**, wiadomość jest zazwyczaj przesyłana w postaci niezaszyfrowanej, np. dlatego, że Ty lub nadawca wyłączyliście szyfrowanie typu end-to-end lub nadawca używa aplikacji, która nie obsługuje szyfrowania typu end-to-end.


### Jak mogę zapewnić szyfrowanie i usuwanie wiadomości?

Najlepszym sposobem na zapewnienie szyfrowania każdej wiadomości i jak najszybszego usunięcia metadanych jest utworzenie zweryfikowanej grupy i włączenie znikających wiadomości.

Zweryfikowane grupy są zawsze szyfrowane i chronione przed [atakami MITM](https://pl.wikipedia.org/wiki/Atak_man_in_the_middle).

Metadanych nie można zaszyfrować, ponieważ serwer musi wiedzieć, gdzie dostarczyć wiadomości. Ale włączenie „znikających wiadomości” usuwa wiadomości z serwera po ich dostarczeniu.

Jeśli potrzebujesz wiadomości na swoim urządzeniu, ale nie na serwerze, możesz również uzgodnić w grupie włączenie  [„automatycznego usuwania wiadomości z serwera”](#delold).

Jeśli chcesz chronić taką rozmowę 1:1, powinieneś utworzyć zweryfikowaną grupę składającą się tylko z 2 osób. Jeśli druga osoba straci swoje urządzenie, ale nie konto, nadal możesz komunikować się na czacie 1:1. ([Czytaj więcej](#verdiff))


### Jakie standardy są stosowane do szyfrowania end-to-end?

- [Autocrypt](https://autocrypt.org) służy do ustanowienia szyfrowania e2e z innymi aplikacjami Delta Chat i innymi aplikacjami poczty obsługującymi Autocrypt. Autocrypt wykorzystuje ograniczony podzbiór funkcjonalności OpenPGP.

Delta Chat implementuje protokoły [countermitm (przeciwdziałania) setup-contact i verified-group](https://countermitm.readthedocs.io/en/latest/new.html) w celu osiągnięcia ochrony przed aktywnymi atakami sieciowymi. Wykracza to poza oportunistyczną ochronę podstawową Autocrypt Level 1, zachowując jednocześnie łatwość użytkowania.

### Jaka jest różnica między zweryfikowanymi grupami a czatami 1:1 ze zweryfikowanymi kontaktami? {#verdiff}

- Czaty 1:1 ze zweryfikowanym kontaktem i zweryfikowanymi grupami to nie to samo, nawet jeśli w zweryfikowanej grupie są tylko 2 osoby. Jedna różnica polega na tym, że z łatwością możesz dodać więcej osób do grupy, ale są też inne konsekwencje.

- Zweryfikowane grupy są niezmiennie zabezpieczone. Każde uszkodzenie (zwykły tekst lub źle podpisane wiadomości itp.) zostaną oflagowane i takie wiadomości nie będą wyświetlane na tym czacie. Możesz ufać, że wszystkie wiadomości w tym czacie ze zweryfikowanym znacznikiem wyboru nie zostały przeczytane/zmienione przez strony pośrednie.

- Czaty 1:1 są oportunistyczne, mają na celu umożliwienie ludziom komunikowania się bez względu na to, czy zmienią klientów poczty e-mail, urządzenia, ustawienia itp. Dlatego nie mają znacznika weryfikacji, nawet jeśli zweryfikowałeś kontakt.


### Czy Delta Chat obsługuje Perfect Forward Secrecy?

- Nie, OpenPGP nie obsługuje Perfect Forward Secrecy. Perfect Forward Secrecy działa w trybie sesji, ale poczta e-mail jest z natury asynchroniczna i często jest używana niezależnie na wielu urządzeniach. Oznacza to, że jeśli twój prywatny klucz Delta Chat wycieknie, a ktoś ma zapis wszystkich twoich wiadomości w drodze, będzie mógł je odczytać.

- Pamiętaj, że jeśli ktoś przejął lub zhakował twój działający telefon, zazwyczaj będzie w stanie odczytać wszystkie wiadomości, bez względu na to, czy funkcja Perfect Forward Secrecy jest, czy nie. Dostęp do pojedynczego urządzenia członka grupy zazwyczaj ujawnia dużą część wykresu społecznościowego. Korzystanie z adresów e-mail, których nie można łatwo odszukać, pomaga członkom grupy chronić się przed skutkami zajęcia urządzenia.

- Pracujemy nad sposobami lepszej ochrony komunikacji w przypadku przejęcia urządzenia.


### W jaki sposób Delta Chat chroni moje metadane?

- Ponieważ Delta Chat jest zdecentralizowanym komunikatorem, metadane użytkowników Delta Chat nie są przechowywane na jednym centralnym serwerze. Są one jednak przechowywane na serwerach pocztowych nadawcy i odbiorcy wiadomości.

- Każdy serwer pocztowy wie obecnie, kto wysłał i kto odebrał wiadomość, sprawdzając niezaszyfrowane nagłówki Do/Dw, a tym samym określając, które adresy e-mail należą do grupy. Sam Delta Chat może całkowicie uniknąć niezaszyfrowanych nagłówków Do/Dw i zawsze umieszczać je tylko w zaszyfrowanej sekcji. Zobacz [Unikanie wysyłania nagłówków Do/Dw dla zweryfikowanych grup](https://github.com/deltachat/deltachat-core-rust/issues/1032). W przypadku oportunistycznych czatów głównym problemem jest to, jak wpływa to na inne aplikacje pocztowe, które mogą uczestniczyć w czatach.

- Wiele innych nagłówków wiadomości e-mail, w szczególności nagłówek „Temat”, jest zabezpieczonych pełnym szyfrowaniem. Zobacz także nadchodzący [IETF RFC](https://datatracker.ietf.org/doc/draft-autocrypt-lamps-protected-headers/).


### Czy mogę ponownie wykorzystać mój istniejący klucz prywatny?

- Tak. Najlepszym sposobem jest wysłanie wiadomości konfiguracyjnej Autocrypt z innego klienta poczty e-mail. Poszukaj czegoś jak **Start Autocrypt Setup Transfer** w ustawieniach innego klienta i postępuj zgodnie z wyświetlanymi tam instrukcjami.

- Alternatywnie możesz zaimportować klucz ręcznie w „Ustawienia » Zaawansowane » Importuj tajne klucze”. Uwaga: Upewnij się, że klucz nie jest chroniony hasłem lub wcześniej usuń hasło.

Jeśli nie masz klucza lub nawet nie wiesz, że go potrzebujesz  nie przejmuj się: Delta Chat generuje go w razie potrzeby, nie trzeba naciskać przycisku, aby to zrobić. 


### Nie mogę zaimportować istniejącego klucza PGP do Delta Chat.

Jest wielce prawdopodobne, że problemem jest klucz, który jest zaszyfrowany i/lub używa hasła. Takie klucze nie są obsługiwane przez Delta Chat. Możesz usunąć frazę szyfrującą i hasło i spróbować ponownie zaimportować klucz. Jeśli chcesz zachować hasło, musisz utworzyć alias e-mail do użytku z Delta Chat, tak aby klucz Delta Chat był powiązany z tym aliasem e-mail.

Rozsądny format, Delta Chat obsługuje popularne formaty kluczy prywatnych OpenPGP, jednak jest mało prawdopodobne, że będziemy obsługiwać 100% wszystkich kluczy prywatnych z dowolnych źródeł. To również nie jest głównym celem Delta Chat (w rzeczywistości, znaczna większość użytkowników Delta Chat nie będzie miała żadnego klucza przed rozpoczęciem korzystania z Delta). Jednak staramy się wspierać klucze prywatne z innych źródeł tak dobrze jak to tylko możliwe.

Usunięcie hasła z klucza prywatnego będzie się różnić w zależności od 
oprogramowania używanego do zarządzania kluczami PGP. Za pomocą programu Enigmail można ustawić 
hasło na pustą wartość w oknie zarządzania kluczami. Z GnuPG możesz ustawić je [z linii poleceń](https://github.com/deltachat/deltachat-android/issues/98#issuecomment-378383429). 
W przypadku innych programów można znaleźć rozwiązanie online.


## Multi-klient {#multiclient}

### Czy mogę korzystać z Delta Chat na wielu urządzeniach w tym samym czasie?

Tak. Delta Chat 1.36 zawiera nową, eksperymentalną funkcję korzystania z tego samego konta na różnych urządzeniach:

- Make sure both devices are on the same Wi-Fi or network

- Na pierwszym urządzeniu przejdź do **Ustawienia → Dodaj kolejne urządzenie**, w razie potrzeby odblokuj ekran i poczekaj chwilę, aż pojawi się kod QR

- Na drugim urządzeniu [zainstaluj Delta Chat](https://get.delta.chat)

- Na drugim urządzeniu uruchom Delta Chat, wybierz **Dodaj jako kolejne urządzenie** i zeskanuj kod QR z pierwszego urządzenia

Przenoszenie powinno rozpocząć się po kilku sekundach, a podczas przenoszenia oba urządzenia będą pokazywać **postęp**. Poczekaj, aż zakończy się na obu urządzeniach.

W przeciwieństwie do wielu innych komunikatorów, po udanym przenoszeniu oba **urządzenia są całkowicie niezależne**. Jedno urządzenie nie jest potrzebne do działania drugiego.


### Rozwiązywanie problemów

- Sprawdź dokładnie, czy oba urządzenia są w tym **samym Wi-Fi lub tej samej sieci**

- Twój system może mieć „zaporę ogniową”, o której wiadomo, że powoduje problemy (szczególnie w systemie Windows).
**Wyłącz zaporę** dla Delta Chat po obu stronach i spróbuj ponownie

- Upewnij się, że na urządzeniu docelowym jest **wystarczająca ilość miejsca**

- Jeśli przenoszenie się rozpoczęło, upewnij się, że urządzenia **pozostają aktywne** i nie zasypiają. Nie wychodź z Delta Chat. (dokładamy wszelkich starań, aby aplikacja działała w tle, ale [systemy mają tendencję do ubijania aplikacji](https://dontkillmyapp.com), niestety)

- Delta Chat jest już zalogowany na urządzeniu docelowym? Możesz używać wielu kont na urządzeniu, po prostu [dodaj kolejne konto](#multiple-accounts)

- Jeśli nadal masz problemy lub **nie możesz zeskanować kodu QR**, wypróbuj **ręczne przenoszenie** opisane poniżej


### Ręczne przenoszenie

Ta metoda jest zalecana tylko wtedy, gdy opisana powyżej opcja „Dodaj kolejne urządzenie” nie działa.

- Na starym urządzeniu przejdź do „Ustawienia » Czaty i media » Eksport kopii zapasowej”. Wprowadź swój PIN odblokowania ekranu, wzór lub hasło. Następnie możesz nacisnąć „Utwórz kopię”. Spowoduje to zapisanie pliku kopii zapasowej na urządzeniu. Teraz musisz jakoś przenieść go na inne urządzenie.
- Na nowym urządzeniu, na ekranie logowania, zamiast logować się na swoje konto e-mail, wybierz „Przywróć z kopii zapasowej”. Po zaimportowaniu Twoje rozmowy, klucze szyfrujące i multimedia powinny zostać skopiowane na nowe urządzenie.
  - **Jeśli korzystasz z iOS** i napotykasz trudności, może [ten poradnik](https://support.delta.chat/t/import-backup-to-ios/1628) Ci pomoże.
- Jesteś teraz zsynchronizowany i możesz używać obu urządzeń do wysyłania i odbierania wiadomości zaszyfrowanych E2E ze swoimi partnerami komunikacyjnymi.

### Czy są jakieś plany wprowadzenia klienta Web Delta Chat?

- Nie ma bezpośrednich planów, ale wstępne przemyślenia.
- Istnieją 2-3 możliwości wprowadzenia klienta Web Delta Chat, ale wszystkie wymagają znaczącej pracy. Na razie skupiamy się na udostępnianiu stabilnych wersji we wszystkich sklepach z aplikacjami (repozytoria Google Play/iOS/Windows/macOS/Linux) jako aplikacji natywnych.
- Jeśli potrzebujesz klienta Web, ponieważ nie możesz instalować oprogramowania na komputerze, na którym pracujesz, możesz użyć przenośnego klienta Windows Desktop lub AppImage dla Linuxa. Możesz je znaleźć na [get.delta.chat](https://get.delta.chat).


### Do czego służy ustawienie „Wyślij kopię do siebie”?

Wysłanie kopii wiadomości do siebie zapewnia otrzymywanie własnych wiadomości na wszystkich urządzeniach. Jeśli masz wiele urządzeń i jej nie włączysz, zobaczysz tylko wiadomości od innych osób oraz wiadomości, które wysyłasz z bieżącego urządzenia.

Kopia jest wysyłana do skrzynki odbiorczej, a następnie przenoszona do folderu DeltaChat; nie jest umieszczana w folderze „Wysłane”. Delta Chat nigdy nie przesyła niczego do folderu Wysłane, ponieważ oznaczałoby to dwukrotne przesłanie wiadomości (raz przez SMTP i raz przez IMAP do folderu Wysłane).

Domyślne ustawienie kopiowania do siebie to „nie”.

### Po co mam wybrać opcję oglądania folderu „Wysłane”?

Jedynym powodem, dla którego ktoś chce oglądać folder Wysłane, jest to, że używa innego programu pocztowego (takiego jak Thunderbird) razem z aplikacją Delta Chat i chce, aby jego program pocztowy „uczestniczył” w rozmowach na czacie.

Jednak zalecamy używanie klienta Delta Chat Desktop; możesz go pobrać z [get.delta.chat](https://get.delta.chat). Opcja oglądania folderu „Wysłane” może w przyszłości zniknąć. Została wprowadzona w czasie, gdy na żadnej platformie nie był dostępny klient Delta Chat Desktop.

### Dlaczego mogę nie widzieć folderu DeltaChat?

Niektórzy używają Delta Chat jako zwykłego klienta poczty e-mail i chcą używać folderu Skrzynka odbiorcza dla swojej poczty zamiast folderu DeltaChat. Jeśli wyłączysz opcję „Oglądaj folder DeltaChat”, powinieneś również wyłączyć opcję „Automatyczne przenoszenie do folderu DeltaChat”. W przeciwnym razie usuwanie wiadomości lub konfiguracja wielu urządzeń może nie działać poprawnie.


## Prywatne aplikacje / webxdc {#webxdc}

W Delta Chat można udostępniać „prywatne aplikacje”, załączniki z rozszerzeniem .xdc. Mogą one robić bardzo różne rzeczy i sprawiają, że Delta Chat jest naprawdę rozszerzalnym komunikatorem. Techniczny termin to [webxdc](https://webxdc.org).


### Jak bardzo prywatne są prywatne aplikacje?

- Prywatne aplikacje nie mogą wysyłać danych do Internetu ani niczego pobierać.
- Prywatna aplikacja może wymieniać dane tylko w ramach czatu Delta Chat, z kopiami na urządzeniach Twoich partnerów w czacie. Poza tym jest całkowicie odizolowana od Internetu.
- Prywatność, którą oferuje prywatna aplikacja, jest prywatnością Twojego czatu — tak długo, jak długo ufasz ludziom, z którymi rozmawiasz na czacie, możesz również ufać prywatnej aplikacji.
- Oznacza to również, że otwieranie prywatnych aplikacji na czacie, gdzie nie ufasz członkom, może być zagrożeniem dla prywatności — tak jak w przypadku załączników do wiadomości e-mail, gdzie otwierasz tylko załączniki od nadawców, którym ufasz, a nie od spamerów.


### Gdzie mogę zdobyć prywatne aplikacje?

- In general, anyone can share private apps with each
  other without restrictions.
- You can [send 'hi' to xstore@testrun.org](/en/2023-08-11-xstore)
  to see an experimental webxdc appstore.
  All of the apps are open source and for free.
- Many people write their own private apps and post them to [the Delta Chat
  forum](https://support.delta.chat/c/webxdc/20).


### Jak mogę tworzyć własne prywatne aplikacje?

- Prywatne aplikacje to po prostu pliki ZIP zawierające kod html, css i javascript.
- Aby rozpocząć, możesz rozszerzyć [przykładową aplikację Hello World](https://github.com/webxdc/hello).
- Wszystko, co musisz wiedzieć, jest napisane w [dokumentacji](https://docs.webxdc.org/).
- Jeśli masz pytania, możesz zadać je innym osobom z doświadczeniem na [forum Delta Chat](https://support.delta.chat/c/webxdc/20).


## Funkcje eksperymentalne

Jesteśmy bardzo wdzięczni za opinie na temat tych funkcji — chcesz podzielić się swoimi pomysłami? Dołącz do [forum](https://support.delta.chat), aby wnieść swój wkład. (Lubisz eksperymenty? Zarejestruj się przez „Zarejestruj się » z Delta Chat”!)

### Jak mogę korzystać z połączeń audio/wideo z Delta Chat?

- Aby włączyć połączenia audio/wideo, przejdź do sekcji „Funkcje eksperymentalne” w ustawieniach zaawansowanych i wybierz „Instancja czatu wideo”.
- Kiedy zapraszasz innych do czatu wideo, jest on od razu otwierany w Twojej przeglądarce/aplikacji. Inne osoby otrzymują e-mail z linkiem do Twojego pokoju jitsi/BBB. W ten sposób jest to kompatybilne również wtedy, gdy partnerzy czatu nie używają Delta Chat.
- Zwróć uwagę, że po drugiej stronie nie ma dzwonka, a Twoim rozmówcom nie zostanie przerwana praca przez zaproszenie do czatu wideo.
- Możesz użyć dowolnej usługi czatu wideo, która pozwala na dołączenie przez link. Wystarczy dodać link w ustawieniach.
-  Na przykład, aby użyć flagowej instancji Jitsi Meet, możesz wpisać https://meet.jit.si/$ROOM. Zmienna $ROOM będzie wartością losową; w ten sposób będziesz miał nowy losowy pokój jitsi za każdym razem, gdy do kogoś zadzwonisz.


### Co to jest zweryfikowana grupa? Dlaczego jest eksperymentalna?

- Zweryfikowana grupa to czat, który gwarantuje bezpieczeństwo przed aktywnym napastnikiem. Wszystkie wiadomości w zweryfikowanym widoku czatu są szyfrowane za pomocą e2e, a członkowie mogą dołączyć, skanując „kod QR zaproszenia”. Wszyscy członkowie są więc połączeni ze sobą za pomocą łańcucha zaproszeń, który gwarantuje kryptograficzną spójność przed aktywnymi atakami sieci lub dostawców.
Zobacz [countermitm.readthedocs.io](https://countermitm.readthedocs.io/en/latest/new.html) odpowiedzialny za badania i rozwój tej funkcji.

- Od października 2022 r. „zweryfikowane grupy” pozostają funkcją eksperymentalną. Funkcja jest stale ulepszana, a wiele błędów zostało naprawionych od czasu jej pierwotnego wprowadzenia w 2018 roku. Nadal jednak zdarzają się przypadki, zwłaszcza w dużych grupach, w których mogą wystąpić niespójności lub wiadomości stają się nieczytelne.


### Co to są Listy rozgłoszeniowe i jak mogę ich używać?

- Dzięki liście rozgłoszeniowej możesz wysłać wiadomość do wielu odbiorców jednocześnie; kiedy ci odpowiedzą, otrzymasz odpowiedź w bezpośrednim czacie 1: 1 z nimi. Odbiorcy nie widzą siebie nawzajem.
- Technicznie, jest to e-mail z wieloma odbiorcami w „ukrytej kopii”.
- Możesz włączyć tę funkcję w sekcji „Funkcje eksperymentalne” w ustawieniach zaawansowanych. Następnie możesz utworzyć listę rozgłoszeniową z okna dialogowego „Nowy czat”.
- Jeśli używasz więcej niż jednego urządzenia, listy rozgłoszeniowe nie są obecnie synchronizowane między nimi.
- Wiadomości wysyłane do list rozgłoszeniowych nie są szyfrowane. Szyfrowanie złamałoby anonimowość, ponieważ wtedy wszyscy odbiorcy wiedzieliby, kto jeszcze je otrzymał (wysyłanie indywidualnych wiadomości do wszystkich byłoby gorsze z powodu limitu prędkości i zużycia sieci).


### Jak mogę udostępnić swoją lokalizację moim rozmówcom?

- Możesz włączyć przesyłanie strumieniowe lokalizacji w sekcji „Funkcje eksperymentalne” w ustawieniach zaawansowanych.
- Teraz, jeśli chcesz udostępnić swoją lokalizację na czacie, przejdź do „załącz” i wybierz „Lokalizacja”. Możesz teraz ustawić przedział czasowy, w którym Twoja lokalizacja będzie przesyłana strumieniowo do rozmówców, od 5 minut do 6 godzin.
- Gdy Twoja lokalizacja się zmienia, inni uczestnicy czatu mogą ją zobaczyć na mapie w czacie.
- Aby zobaczyć mapę i wyświetlić lokalizacje innych osób, musisz włączyć tę funkcję w ustawieniach zaawansowanych.
- Ta funkcja nie będzie udostępniać Twojej lokalizacji nikomu poza partnerami czatu. *Ale:* aby pokazać mapę, musimy pobrać część mapy z serwisu mapbox.com, więc jeśli *wyświetlasz* mapę, serwis mapbox.com jest proszony o mapę określonego obszaru. Jeśli jest to dla Ciebie zagrożeniem dla prywatności, ta funkcja może nie być dla Ciebie. Pracujemy nad znalezieniem zdecentralizowanej alternatywy dla Mapbox.
- Na komputerze system operacyjny zwykle nie może określić Twojej lokalizacji. Zamiast tego możesz kliknąć prawym przyciskiem myszy na mapie i opisać lokalizację, która jest wysyłana do czatu jako wiadomość, ale także pojawia się na mapie.


### Co właściwie chroni eksperymentalne szyfrowanie bazy danych?

- W tej chwili szyfrowanie bazy danych jest jeszcze bardzo eksperymentalne. Nie polegaj na nim w kwestii ochrony, powinieneś dodatkowo użyć szyfrowania systemu operacyjnego, jeśli takie zapewnia.
- Szyfrowanie bazy danych nie szyfruje jeszcze obiektów blob, tylko wiersze i kolumny bazy danych. Oznacza to mniej więcej tyle, że Twoje wiadomości są bezpieczne, ale nie załączniki.
- W systemach iOS i Android klucze szyfrujące są przechowywane w pęku kluczy systemowych. Oznacza to, że szyfrowanie jest tak bezpieczne, jak system operacyjny, na którym działa.
- Klient Delta Chat na komputer nie oferuje jeszcze szyfrowania bazy danych, ponieważ nie ma standardowego sposobu przechowywania kluczy szyfrowania na różnych obsługiwanych platformach.


### Dlaczego mogę wybrać, aby widzieć tylko folder DeltaChat?

To jest ustawienie eksperymentalne dla niektórych osób, które eksperymentują z regułami po stronie serwera. Nie wszyscy dostawcy to obsługują, ale w przypadku niektórych możesz przenieść wszystkie wiadomości z nagłówkiem „Chat-Version” do folderu DeltaChat. Zwykle byłoby to zrobione przez aplikację Delta Chat.

Włączenie „Pobieraj tylko z folderu DeltaChat” ma sens, jeśli masz:

- włączoną regułę po stronie serwera, aby przenosić wszystkie wiadomości z nagłówkiem Chat-Version do folderu DeltaChat i,
- ustawioną opcję „Pokaż klasyczne e-maile” na „Nie, tylko czaty”.

W tym przypadku Delta Chat nie musi obserwować skrzynki odbiorczej, a wystarczy, że będzie obserwować tylko folder DeltaChat.


### Jak mogę zmienić moje konto na inny adres e-mail?

1. Zmień swój adres na ekranie ustawień „Hasło i konto” w Delta Chat, wprowadź hasło (i jeśli to konieczne, ustawienia serwera) dla nowego konta.
2. Jeśli to możliwe, spraw, aby Twój stary dostawca poczty przekazywał wszystkie e-maile na Twój nowy adres e-mail.
3. Poinformuj swoje kontakty, że zmieniłeś adres. Jeśli napiszesz to do zweryfikowanej grupy, potwierdzą to automatycznie.

Aby poznać szczegóły, które się za tym kryją, [przeczytaj nasz wpis na blogu na ten temat](https://delta.chat/en/2022-09-14-aeap).


## Różne

### Czy Delta Chat działa z _moim_ dostawcą poczty e-mail?

- Z dość dużym prawdopodobieństwem: Tak :)
  Jednak niektórzy dostawcy potrzebują specjalnych opcji, aby działać poprawnie, zobacz [Przegląd dostawców](https://providers.delta.chat)


### Chcę zarządzać własnym serwerem e-mail dla Delta Chat. Co polecacie?

- Większość serwerów pocztowych będzie działać dobrze. Ale to, co osobiście polecamy, to połączenie mailcow i mailadm, jak opisano [w tym poście na blogu](https://delta.chat/en/2023-01-27-upcoming-mail-server-workshops).
- Instrukcję instalacji można znaleźć [na naszej stronie internetowej](serverguide).


### Jeśli Delta Chat korzysta z poczty e-mail, czy naprawdę jest to komunikator internetowy?

- Wysyłanie i odbieranie wiadomości zwykle zajmuje kilka sekund. Czasami zdarzają się przypadki, w których trwa to dłużej, ale prawdopodobnie jest to również prawdą w przypadku każdego innego komunikatora.
- Natychmiastowe czatowanie działa szybko, jeśli obie strony aktywnie korzystają z aplikacji. Czasami działa wolniej, jeśli aplikacja działa w tle.
- Odbieranie wiadomości może zająć kilka minut, ponieważ zarówno Android, jak i iOS często zatrzymują Delta Chat podczas działaniem w tle i budzą go tylko od czasu do czasu. To sztuczne opóźnienie jest zwykle gorsze na iOS niż na Androidzie.
- Jednak „ubijanie” aplikacji działających w tle na Androidzie i iOS stanowi problem dla wielu legalnych aplikacji. Aby uzyskać więcej informacji, zobacz [dontkillmyapp.com](https://dontkillmyapp.com/).


### Czy Delta Chat jest kompatybilny z Protonmail / Tutanota / Criptext?

- I tak i nie.
- Nie, nie możesz używać swojego konta Protonmail, Tutanota lub Criptext z Delta Chat; nie oferują one odbierania poczty przez IMAP.
- W każdym przypadku możesz użyć Delta Chat do wysyłania wiadomości do osób, które używają Protonmail, Tutanota lub Criptext. Te wiadomości nie będą jednak szyfrowane metodą end-to-end. Szyfrowanie typu end-to-end, które oferują ci dostawcy, nie jest kompatybilne z [Autocrypt](https://autocrypt.org/) stosowanym standardowo w Delta Chat.
- Delta Chat może zaszyfrować metodą end-to-end za pośrednictwem dowolnego dostawcy poczty e-mail z dowolną [aplikacją e-mail z włączoną funkcją Autocrypt](https://autocrypt.org/dev-status.html).


### Interesują mnie szczegóły techniczne. Możesz powiedzieć mi coś więcej?

- Zobacz [Standardy używane w Delta Chat]({% include standards-url %}).

### Czy Delta Chat był niezależnie kontrolowany pod kątem luk w zabezpieczeniach?

Projekt Delta Chat przeszedł w ostatnich latach cztery niezależne audyty bezpieczeństwa:

-W 2019 r. firma [Include Security](https://includesecurity.com) przeanalizowała biblioteki [PGP](https://github.com/rpgp/rpgp) i [RSA](https://github.com/RustCrypto/RSA) Delta Chat. Nie znaleziono żadnych krytycznych problemów, ale dwa poważne problemy, które później naprawiliśmy. Ujawniła również jeden problem o średniej wadze i kilka mniej poważnych, ale nie było możliwości wykorzystania tych luk w implementacji Delta Chat. Niektóre z nich jednak naprawiliśmy od czasu zakończenia kontroli. Pełny raport można przeczytać [tutaj](../assets/blog/2019-first-security-review.pdf).

- W 2020 r. firma [Include Security](https://includesecurity.com) przeanalizowała biblioteki Rust [core](https://github.com/deltachat/deltachat-core-rust/), [IMAP](https://github.com/async-email/async-imap), [SMTP](https://github.com/async-email/async-smtp) i [TLS](https://github.com/async-email/async-native-tls) Delta Chat. Nie znalazła żadnych problemów krytycznych ani poważnych. W raporcie zwrócono uwagę na kilka słabych punktów o średniej wadze – same w sobie nie stanowią zagrożenia dla użytkowników Delta Chat, ponieważ zależą od środowiska, w którym używany jest Delta Chat. Ze względu na użyteczność i kompatybilność nie możemy złagodzić wszystkich z nich i zdecydowaliśmy się przedstawić zalecenia dotyczące bezpieczeństwa zagrożonym użytkownikom. Pełny raport można przeczytać [tutaj](../assets/blog/2020-second-security-review.pdf).

- Początkiem 2023 r. firma [Cure53](https://cure53.de) przeanalizowała zarówno szyfrowanie transportu połączeń sieciowych Delta Chat, jak i powtarzalną konfigurację serwera pocztowego zgodnie z [zaleceniami na tej stronie](serverguide). Możesz przeczytać więcej o audycie [na naszym blogu](https://delta.chat/en/2023-03-27-third-independent-security-audit) lub przeczytać pełny raport [tutaj](../assets/blog/MER-01-report.pdf).

Początkiem 2023 r. naprawiliśmy problemy z bezpieczeństwem i prywatnością w funkcji „aplikacje internetowe udostępniane na czacie”, związane z awariami piaskownicy, zwłaszcza w przypadku Chromium. Następnie otrzymaliśmy niezależny audyt bezpieczeństwa od Cure53 i wszystkie wykryte problemy zostały naprawione w serii aplikacji 1.36 wydanej w kwietniu 2023 r. Tutaj znajdziesz [pełne informacje na temat bezpieczeństwa E2E w sieci](https://delta.chat/en/2023-05-22-webxdc-security).


### W jaki sposób finansowany jest rozwój Delta Chat?

Delta Chat nie otrzymuje żadnego kapitału wysokiego ryzyka, nie jest zadłużony i nie jest pod presją generowania ogromnych zysków lub sprzedawania reklamodawcom użytkowników i ich przyjaciół oraz rodziny (lub gorzej).
Raczej korzystamy z publicznych źródeł finansowania, jak dotąd pochodzących z UE i USA, aby wspomóc nasze wysiłki w inicjowaniu zdecentralizowanego i zróżnicowanego ekosystemu komunikatora, opartego na rozwoju społeczności Free i Open-Source.

Konkretnie, rozwój Delta Chat był dotychczas finansowany z tych źródeł:

- W 2017 i 2018 roku w ramach projektu [NEXTLEAP](https://nextleap.eu) UE sfinansowała badania i wdrażanie zweryfikowanych grup oraz ustanawianie protokołów kontaktowych, a także pomogła zintegrować szyfrowanie End-to-End za pomocą [Autocrypt](https://autocrypt.org).

- [Open Technology Fund](https://opentechfund.org) przyznał nam pierwszy grant w 2018/2019 (~200 000 $), dzięki któremu znacznie ulepszyliśmy aplikację na Androida i wydaliśmy pierwszą wersję beta aplikacji na komputery stacjonarne, a także ugruntował rozwój naszych funkcji w badaniach UX w kontekście praw człowieka, zobacz nasz końcowy raport [Needfinding and UX](https://delta.chat/en/2019-07-19-uxreport).
Druga dotacja w 2019/2020 (~300 000 4) pomogła nam wydać wersje Delta/iOS, przekonwertować naszą podstawową bibliotekę na Rust i zapewnić nowe funkcje dla wszystkich platform.

- Fundacja [NLnet](https://nlnet.nl/) przyznała w 2019/2020 46 000 EUR na ukończenie powiązań Rust/Python i zainicjowanie ekosystemu Czat-botów.

- W 2021 r. otrzymaliśmy kolejne dofinansowanie z UE na dwie propozycje dotyczące Internetu nowej generacji, a mianowicie na [EPPD – katalog przenośności dostawcy poczty e-mail](https://dapsi.ngi.eu/hall-of-fame/eppd/) ( ~97 tys. EUR) i [AEAP – przenoszenie adresu e-mail](https://nlnet.nl/project/EmailPorting/) (~90 tys. EUR), co zaowocowało lepszą obsługą wielu kont, ulepszonymi kontaktami i ustawieniami grup za pomocą kodów QR oraz wieloma ulepszeniami sieciowymi na wszystkich platformach.

- Od końca 2021 do marca 2023 otrzymaliśmy dofinansowanie *Wolność Internetu* (~500 tys. $) z amerykańskiego Biura Demokracji, Praw Człowieka i Pracy (DRL).
Fundusze te wspierają nasze długofalowe cele, aby uczynić Delta Chat bardziej użytecznym i kompatybilnym z szeroką gamą serwerów e-mail na całym świecie, a także bardziej odpornym i bezpiecznym w miejscach często dotkniętych cenzurą i wyłączeniami Internetu.

- Od 2023 roku zostaliśmy zaakceptowani w programie Next Generation Internet (NGI) Entrust dla naszych propozycji „Prywatnych zdecentralizowanych aplikacji”. Dokładna kwota do ustalenia (około 100 tys. EUR). Finansowanie to wspiera dalszy rozwój [„aplikacji udostępnianych na czacie” webxdc](https://webxdc.org). 

- Czasami otrzymujemy jednorazowe darowizny od osób prywatnych. Na przykład w 2021 roku pewna hojna osoba przekazała nam 4K EUR w formie przelewu bankowego tytułem "kontynuujcie dobry rozwój!". 💜 Takie pieniądze przeznaczamy na finansowanie spotkań rozwojowych lub na doraźne wydatki, których nie da się łatwo przewidzieć lub zrefundować z publicznych dotacji. Otrzymywanie większej ilości darowizn pomaga nam również stać się bardziej niezależnymi i długoterminowo rentownymi jako społeczność współpracowników.

[Przekaż pieniądze](donate){: .cta-button}

- Wreszcie, ale zdecydowanie nie najmniej ważne, kilku ekspertów i entuzjastów pro-bono wniosło wkład i przyczyniło się do rozwoju Delta Chat bez otrzymywania pieniędzy lub tylko niewielkich kwot. Bez nich Delta Chat nie byłby tam, gdzie jest dzisiaj, nawet w pobliżu.

Wspomniane powyżej finansowanie pieniężne jest w większości organizowane przez merlinux GmbH we Freiburgu (Niemcy) i jest dystrybuowane do kilkunastu podmiotów na całym świecie.

Zapoznaj się z [kanałami wpłat dla Delta Chat](contribute), aby uzyskać informacje o możliwościach wpłat zarówno pieniężnych, jak i innych.
