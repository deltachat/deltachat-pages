---
title: Standardy komunity
lang: cs
---

# Standardy komunity Delta Chat

V zájmu zachování otevřeného a bezpečného prostředí usilujeme my,
přispěvatelé a správci projektu Delta Chat, o to, aby účast na projektu
byla příjemnou zkušeností, bez známek obtěžování či šikany.


## Naše standardy

Mezi příklady chování, které přispívají k utváření pozitivního prostředí, patří:

* užívání otevřeného a inkluzivního jazyka;
* respekt k odlišným úhlům pohledu a zkušenostem;
* přijímání konstruktivní kritiky;
* empatický přístup ke členům komunity a k nováčkům;
* napomáhání při řešení sporů

Mezi příklady chování, kterému bychom se rádi vyhnuli, patří:

* používání sexualizovaného či sexistického jazyka, obrazových materiálů či narážek;
* trolling, urážlivé/ponižující komentáře či osobní nebo politické útoky
* obtěžování prostřednictvím kanálů veřejných i soukromých;
* zveřejňování osobních údajů ostatních, např. fyzické či elektronické
adresy, bez jejich výslovného souhlasu

Je pochopitelné, že lidé mívají špatné dny nebo si nemusí být vědomi
implikací svého chování. V případě, že se tak stane, můžete je slušně upozornit.
V závislosti na situaci k tomu můžete použít veřejné nebo soukromé kanály.
Vždy však předpokládejte dobrý úmysl; je pravděpodobnější, že
daný účastník neví, čeho se dopouští,
než že by ostatní záměrně špinil nebo jinak poškozoval kvalitu diskuze.


## Správci a odpovědnosti

Správci projektu jsou ti, kteří jsou oprávněni zapisovat do repozitářů projektu Delta Chat nebo mají administrativní oprávnění k jeho komunikačním kanálům.
Každý správce je tímto nabádán k zodpovědnému přístupu k řešení
případů problematického chování, jejichž je svědkem.
Správci projektu jsou oprávněni a zodpovídají za odstraňování,
úpravu
či zamítání komentářů, commitů, kódu, změn do wiki stránek, hlášení chyb a jiných příspěvků,
které neodpovídají našim standardům.
Mohou rovněž dočasně či permanentně blokovat přispěvatele
za další chování, které považují za nevhodné, ohrožující, urážlivé či jinak škodlivé.

## Rozsah

Naše Standardy komunity se vztahují jak na komunikační kanály projektu a jeho
shromážděná, tak na veřejné prostory,
pokud jednotlivec reprezentuje projekt či jeho komunitu.
Za reprezentaci
projektu či jeho komunity se považuje například používání
projektové e-mailové adresy,
vytváření příspěvků na oficiálních sociálních médiích či
účast na online i offline akcích jakožto reprezentant komunity.

## Nahlašování a reakce na situace

Pokud se stanete obětí či svědkem obtěžujícího, urážlivého či jiným způsobém neakceptovatelného chování,
neváhejte kontaktovat vybrané členy komunity, kterými jsou v současné době [Nami](mailto:missytake@systemli.org) a [Xenia](mailto:ksenia@transcyberian.org).
Tito členové situaci vyhodnotí a dle potřeby zahrnou do řešení ostatní správce.
Budou jednat způsobem považovaným za nezbytný a vhodný
vzhledem k okolnostem, ale nikdy proti Vaší vůli.

Správci jsou povinni zachovat důvernost
v přístupu k ohlašovateli incidentu.
Správci samotní mohou být bez výjimek rovněž nahlášeni
a mohou čelit dočasným či trvalým následkům
dle rozhodnutí ostatních správců.


## Zdroj

Náš dokument Standardů komunity je adaptací dokumentu [Contributor Covenant](https://contributor-covenant.org), verze 1.4, dostupného na adrese <https://contributor-covenant.org/version/1/4>
