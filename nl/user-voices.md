---
title: Gebruikerservaringen
lang: nl
---

# Gebruikerservaringen

### leukere e-mails

_"Een enigszins vreemde observatie: het versturen en ontvangen van e-mails via #DeltaChat maakt e-mailen leuker dan via een traditioneel e-mailprogramma. Ik denk dat het komt door de moderne insteek: e-mails laten lijken op chatberichten."_

**Poolse gebruiker** op [Mastodon](https://101010.pl/@michal/107107322703871076)

### ondersteunt meer dan één account

_“Hallo, Delta.chat-team! Bedankt voor met maken van deze app. Niet alleen is de app ontzettend handig, hij is ook nog intuïtief. Een bijna-perfecte app! Ik zou alleen graag makkelijker van account kunnen wisselen. […]”_  
**Gebruiker** — voordat we het gebruik van meerdere accounts verbeterd hadden — op [Mastodon](https://oc.todon.fr/@borispaing/106607795144753681)

### audio- en videobellen is mogelijk

_"Het coolste is dat video- en audio-oproepen werken middels een jitsi-kamer! :)"_

**Gebruiker** op [mastodon](https://masto.1146.nohost.me/@lps/106303722917783273)  

### Aanrader voor blinden en slechtzienden

_"Ik heb Delta Chat gisteravond geïnstalleerd, nadat ik jullie mailde,
en ik merkte direct het verschil: [...] het werkt en het is toegankelijk!
Ik kan de app dan ook van harte aanbevelen aan andere blinden en slechtzienden!                                 
Goed gemaakt, mensen![...]"_

**Blinde gebruiker** over de Android-versie in een e-mail aan delta@merlinux.eu (2019)

### Populair in regio's met streng internettoezicht

_"Ik wil graag mijn verhaal delen over een gespreksapp, gebaseerd op e-mail, genaamd Delta Chat. Ik ben blij dat onze internetwaakhond deze app populair heeft gemaakt door hun blokkadepoging. Het is net als Telegram populair geworden onder niet technisch aangelegde gebruikers"._ 

**Russische gebruiker** als antwoord op Delta Chat's afwijzing aan de Russische internetwaakhond 'RKN' om gebruikersgegevens op te vragen, via [Twitter](https://twitter.com/Alex0s/status/1256841124427313153) (2020)

### Chatvormgeving met robuuste versleuteling

_"Ik weet dat ik er laat bij ben, maar Delta Chat lijkt me geweldig, vooral als je privacybezwaren hebt, aangezien het een sterke versleuteling gebruikt op basis van e-mail, maar met een chatuiterlijk."_

**Amerikaanse gebruiker** die Delta Chat aanbeveelt voor dagelijks gebruik (2020)

### Blijft werken tijdens internetblokkades

_"Ik ben blij dat ik Delta Chat kon downloaden van de website, aangezien Google Play geblokkeerd was in Wit-Rusland. Het downloaden verliep traag, maar eenmaal geïnstalleerd kon ik zó aan de slag. We hebben met zijn allen foto's en video's versleuteld uitgewisseld."_ 

**Wit-Russische gebruiker** tijdens de protesten van augustus 2020, in een e-mail aan delta@merlinux.eu

### Bedrijfsmeldingen

_"Ons bedrijf heeft alle facturatie- en storingsmeldingen
overgezet van Telegram naar Delta Chat
om de bedrijfsveiligheid te verbeteren.
Onze camera's versturen detectiewaarschuwingen
naar een Delta-groepsgesprek."_

**Gebruiker van het eerste uur** in een bericht op het [forum](https://support.delta.chat/t/clear-chat-function/163/8) (2018)


### E-mail werkt áltijd

_"Ik ben zó blij dat DeltaChat bestaat en dat ik het ontdekt heb!
Ik was WhatsApp-gebruiker van het eerste uur, maar ben daar vanaf gestapt omwille van privacy- en veiligheidsredenen:
-Mijn contactpersonen zijn nog steeds overal en nergens omdat niet iedereen het gebruikt,
-Ik maak reclame voor veel alternatieven, maar de markt is té verdeeld.
Delta is DE oplossing voor iedereen die graag één
alternatief wil - e-mail werkt áltijd! :)"_

**Duitse gebruiker** in een e-mail aan delta@merlinux.eu (2019)


### Eindelijk een goed chatalternatief

_"Geweldig project! Ik heb zó lang gewacht op een
end-to-end versleutelde gespreksapp die serieuze concurrentie biedt aan 
niet-gedecentraliseerde systemen als WhatsApp, Signal, Telegram, etc."_

**Duitse gebruiker** in een e-mail aan delta@merlinux.eu (2019)


### Groeten uit Cuba

_"Ik moet bekennen dat ik van deze app ben gaan houden.
Door deze geweldige app ben ik meer met mijn vrienden gaan communiceren,
omdat ik e-mails irritant vind. Ik geef de voorkeur aan chatten, en de rest van de wereld met mij."_

**Cubaanse gebruiker** in een e-mail aan delta@merlinux.eu (2019)


### Geheel gedecentraliseerd

_"Bij /e/ hebben we vele discussies gehad over Telegram, Signal, etc., 
maar ik ben van mening dat de best beveiligde chatdienst @delta_chat is
Delta Chat gebruikt e-mail om chatberichten te versturen. 
E-mail is volledig gedecentraliseerd, sterk versleuteld en iedereen is bereikbaar"_

**Gaël Duval**, maker van Mandrake Linux, in een tweet op [Twitter](https://twitter.com/gael_duval/status/1122906779002777600) (2019)

### Gedecentraliseerd, maar eenvoudig voor gebruikers

_"Mensen beginnen te snakken naar decentralisatie, maar veel mensen zien het niet zitten om servers op te zetten en Matrix of XMPP te gebruiken. Delta biedt precies hetzelfde, maar dan simpeler met een e-mailadres."_

**Russische gebruiker**, een LHBT+-activist, in een online-discussie over Telegram

### Niks mis met ouderwetse e-mails

_"Ik ben onlangs tot de conclusie gekomen 
dat de wereld niet nóg een aparte chatapp nodig heeft.
Ouderwetse e-mail werkt gewoon goed.
Gebruik #DeltaChat met je bestaande e-mailaccount. #decentraliseer het internet."_

**Poolse gebruiker** in een tweet op [Twitter](https://twitter.com/MichalNarecki/status/1280820973902745600) (2020)


### Momenteel het meest gedecentraliseerde communicatieconcept

_"Men neme het meest gedecentraliseerde concept
en verwerke dat in een chatapp als @delta en klaar is Kees."_

**Duitse gebruiker** in een [Mastodon](https://mastodon.bayern/@binaryflo85/103273050438673883)-toot (2020)


### Open source, niet opgesloten, gebaseerd op standaarden

_"Ik gebruik  @delta_chat al meer dan een jaar.
Het is een geweldig gecentraliseerd/op standaarden gebaseerde/opensource-alternatief voor WhatsApp!
Ik ben blij dat de ontwikkeling nog altijd rap doorgaat!!"_

**Séverin Lemaignan** in een tweet op [Twitter](https://twitter.com/skadge/status/1276515066393878529) (2020)


### Eén standaard voor het voeren van gesprekken

_"Overweeg ook  @delta_chat te gebruiken als standaard chatapp!
In tegenstelling tot andere systemen hebben zowel de ontwanger als verzender de keus welke provider ze willen gebruiken +
het werkt in alle e-mailclients"_

**gozala** in een tweet op [Twitter](https://twitter.com/gozala/status/1281346020664729600) (2020)


Bekijk ook [wat de pers schrijft](references).
